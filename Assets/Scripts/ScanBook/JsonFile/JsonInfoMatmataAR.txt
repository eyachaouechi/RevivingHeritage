{
  "infos": [
    {
      "id": 0,
      "content": "مرحبا بيك في منطقة قابس بالتحديد شمال جبل ظاهر، عند مدخل قريتنا مطماطة وين أجدادنا الأمازيغ عاشوا . قبيلتنا تنحدر من تامزيت، كيما قال العالم الكبير ابن خلدون. أما من زمان بعيد، الناس اللي يسكنوا في صحراء شمال إفريقيا يُتسمّاو بـ 'الأمازيغ'، اللي نجموا نترجموها بـ 'الناس النبلاء' أو 'الناس الأحرار'. لهنا نعيشوا في تناغم مع الأرض، أساسًا باش نحميوا رواحنا من السخانة و العواصف الرملية، أما زادة باش نبقاو في أمان من الغزوات العدائية . سواء كانت الغزوات الهلالية من القرن الحادي عشر، أو القصف خلال الحرب العالمية الثانية، أو النضال ضد المحتل الفرنسي وين بيوتنا الكهفية كانت ديما ملاذ ضد هالشدائد"},
    {
      "id": 1,
      "content": "نستعملوا جرات من الطين و يكونو مزينين و بمقاسات مختلفة باش نحافظوا على كميات كبيرة من الكسكسي و الشعير و القديد وزيت الزيتون .هالجرات هاذم مصممين باش يحافظوا على الماكلة لفترات طويلة . أحنا نفتخروا بصناعتنا التقليدية و حرفتنا في الفخار هي جزء مهم من ثقافتنا وتاريخنا، وتنتقل من جيل لجيل"},
    {
      "id": 2,
      "content": "من آلاف السنين، الزيت و الزيتون هوما الكنز متاعنا. هنا، في هالمعمل، المنحوت في الحجر، نلقاو الطاحونة موجودة في وسط الكهف و تتكون من حوض دائري فوقو حجر كبير أسطواني. الحجر هذا يُجرّ بواسطة جمل، حصان أو حمار لعصر الزيتون. العجينة اللي تطلع تتعبى في أكياس من الألياف تتسمى 'سكوارتين'. ومن بعد تتجمع في المعصرة ، وين نلقاو ذراع خشبي من اللوح يضغط على العجينة لاستخراج الزيت اللي يتجمع في الجرارو هكا نكونوا حافظنا على تقاليدنا من جيل لجيل"},
    {
      "id": 3,
      "content": "في الربيع، الحلاقة  للخروف وشعر الجمال تمكنا من صنع الملابس و البطانيات المنسوجة. الأمازيغ يلبسوا معاطف من الصوف التقليدية، كيما البُرْنُوس، الوزرَة ، المَرْغُوم اللي هو سجاد ملون ، يتصنع على آلات نسج موجودة في الكهوف أو في الهواء الطلق كيف يكون الطقس مناسب. النقوش الرمزية، كيما القمر، السمكة أو يد فاطمة، تتدمج في الملابس النسائية باش تحميها من العين الشريرة"}  
  ]
}
